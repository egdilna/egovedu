---
layout: default
title: Učebnní text Tvorba digitálně přívětivé legislativy
description: "Jednou z povinností při přípravě a tvorbě právních předpisů je tvořit je tak, aby byly digitálně přívětivé. Co to znamená a jak na to?"
parent: Učební texty
nav_order: 22
grand_parent: Výuka EG
last_modified_date: 2024-10-15
---

## Tvorba digitálně přívětivé legislativy

### 🖋️Digitálně přívětivá legislativa

Digitálně přívětivá legislativa (DPL) je takový právní rámec, který podporuje digitální agendu, elektronizace veřejné správy a zároveň nevytváří digitální bariéry.

Základní rámec DPL obsahuje vládní dokument **Zásady pro tvorbu digitálně přívětivé legislativy**, podle kterého mají jednotlivé resorty postupovat v roli předkladatele návrhu legislativy.

* [dokument Zásady pro tvorbu digitálně přívětivé legislativy](https://docs.google.com/document/d/1xRjfG4C53IFzgCgpPmUFhQ7EmFSLrJlikL4mZAcWryQ/edit)
    * Je základním rámcem pro DPL popisující proč a jak
    * Součástí jsou obecné principy rozdělené na principy digitální agendy (obecné) a principy pro eGovernment (veřejná správa)
    * Stanovuje závazných 10 zásad DPL, se kterými musí být legislativa v souladu
    * Řada zde uvedených principů byla pak převztata do rámce Informační koncepce ČR
* [Dokument Ověření naplnění zásad DPL](https://docs.google.com/document/d/1mKhwutLtEhpcHrVuAaoc67aR9ZTRuq3jPDrRVRelbKA/edit) je přílohou materiálu se zásadami
    * Obsahuje ověřovací otázky, podle kterých může předkladatel postupovat při přemýšlení o souladu s DPL a digitální agendou
    * Obsahuje ale také více jako 130 jednotlivých konkrétních podotázek formou checklistu, po jejichž zodpovězení bude mít předkladatel absolutní jistotu o správném souladu


#### 🖋️Zásady DPL

Je stanoveno deset základních zásad:

1. Budování přednostně digitálních služeb : Cíl: Budovat veškeré služby tak, aby mohly být realizovány primárně v elektronické podobě a aby, zejména pro vnitřní chod veřejné správy, byla elektronická forma povinně preferovanou cestou pro zvýšení efektivity
2. Maximální opakovatelnost a znovupoužitelnost údajů a služeb : Cíl: Využívat údaje evidované veřejnou správou tak, aby nemusely být znovu dokládány, sbírány a evidovány za aktivní zátěže subjektu údajů. Budovat služby tak, aby mohly být znovu použitelné pro jiné agendy ve veřejné správě
3. Budování služeb přístupných a použitelných pro všechny, včetně osob se zdravotním postižením : Cíl: Nebude docházet k diskriminaci osob se zdravotním postižením a systémy a služby veřejné správy pro ně budou zcela standardně přístupné
4. Sdílené služby veřejné správy : Cíl: Do legislativy zakotvit sdílené služby umožňující jejich využívání pro veřejnou správu i pro další subjekty
5. Konsolidace a propojování informačních systémů veřejné správy : Cíl: Dobře a jasně popsané informační systémy (vč. jejich účelu a rolí jednotlivých subjektů). Zakotvená povinnost či možnost propojovat ISVS za účelem naplnění principů opakovatelnosti a snížení zátěže na klienta, a naopak zvýšení efektivity veřejné správy
6. Mezinárodní interoperabilita - budování služeb propojitelných a využitelných v evropském prostoru : Cíl: Přizpůsobit legislativu požadavkům mezinárodní interoperability a naplnění povinností výměny údajů mezi členskými státy EU a podporovat využití elektronické identifikace a důvěryhodných služeb podle nařízení eIDAS
7. Ochrana osobních údajů v míře umožňující kvalitní služby : Cíl: Efektivní a transparentní propojování datového fondu veřejné správy tam, kde je to účelné a kde to pomůže odstranit zátěž na subjekty údajů.
8. Otevřenost a transparentnost včetně otevřených dat a služeb : Cíl: Do legislativy zakotvit otevřenost v maximální možné míře, přitom ale dbát na ochranu osobních údajů a soukromí. Provozovat otevřené služby státu využitelné bez omezování a publikovat otevřená data
9. Technologická neutralita : Cíl: Nebránit použití libovolných technických a technologických prostředků, neomezovat využívání na konkrétní technologie či dokonce dodavatele a nevytvářet umělé bariéry omezující technologickou neutralitu
10. Uživatelská přívětivost : Cíl: Legislativně neomezovat standardizované rozhraní a uživatelské prostředí a nepředjímat využití konkrétních prostředků a konkrétních proprietárních prvků. Naopak legislativně podpořit univerzalitu a neomezovat konkrétními uživatelskými bariérami. Také myslet na srozumitelnost a použitelnost služby jako takové

V materiálu [Zásady pro tvorbu digitálně přívětivé legislativy](https://docs.google.com/document/d/1xRjfG4C53IFzgCgpPmUFhQ7EmFSLrJlikL4mZAcWryQ/edit) jsou pak tyto zásady rozpracovány hlouběji i s příklady a postupem, na co si dávat pozor.


### 🖋️Proč a jak měnit legislativní rámec

Pro změnu legislativy mohou být následující důvody (motivace):

* Důvod Nevyhovující, nebo neefektivní stávající legislativní rámec : Úpravy legislativního rámce plynoucí z neefektivní úpravy, nebo z úpravy nevyhovující obecným principům či obecným povinnostem veřejné správy a klientských práv. (určuje )
* Důvod Implementace změn v souvislosti s přímou působností evropských nebo mezinárodních přímo aplikovatelných předpisů : U přímo aplikovatelných evropských předpisů, jako jsou nařízení EU, je většinou nutné upravit související národní právní rámec, aby přímá aplikovatelnost a vykonatelnost nařízení neměla překážky či bariéry ve stávajícím národním legislativním rámci. (určuje )
* Důvod Implementace mezinárodních závazků : Přímo aplikovatelné smlouvy s mezinárodními závazky se většinou i tak musejí částečně implementovat do národního právního řádu a také se musí zabránit odlišné národní právní úpravě. (určuje )
* Důvod Vytvoření nové služby klientům nebo produktu pro klienty : Úprava pro vznik zcela nové služby či zcela nového produktu veřejné správy vůči klientům. (určuje )
* Důvod Stanovení nového práva či povinnosti : Pro vznik nového práva klienta či klientského subjektu a také pro stanovení nových povinností či zpřesnění povinností subjektů je třeba toto zapracovat do zákona, aby byl splněn ústavní mechanismus povinností určených pouze zákonem. (určuje )
* Důvod Efektivizace a optimalizace procesů a snížení zátěže klientů : Z výsledků analýzy procesního modelu agendy či z poznatků o složitosti procesu je nutné optimalizovat procesy a zejména soustavně snižovat zátěž klienta a odbourávat nesmyslná a nesouladná ustanovení o již principiálně neexistujících povinnostech klienta v procesech (kupříkladu odstranit nesouladnou povinnost dokládat klientem něco, co již je součástí PPDF) a optimalizace procesů definovaných v právním předpisu se musí promítnout do tohoto předpisu. (určuje )
* Důvod Nedostatky identifikované ve zhodnocení stávajícího legislativního rámce : Do právních předpisů je nutno promítnout závěry zhodnocení post-ria a zhodnocení kvality a efektivity procesů a činností.
* Důvod Promítnutí poznatků z praxe a vyjasnění úpravy : Poznatky z praxe vhodné k zapracování do legislativního rámce je dobré zapracovat, pokud to bude znamenat zpřesnění a optimalizaci procesů a snížení klientské zátěže.
* Důvod Transpozice evropské legislativy : Předpisy EU, jež nejsou přímo aplikovatelné, se musí ve stanovené lhůtě a rozsahu transponovat do národního právního řádu.
* Důvod Zamezení dílčím účelovým výkladům : Pokud se z praxe objevují nezamýšlené účelové výklady, je vhodné upravit a vyjasnit legislativní rámce, a tím tomu zamezit.

Důležité pro předkladatele je, aby do jakéhokoliv přemýšlení o analýze a změny legislativy zahrnul i oblasti digitalizace.

#### Srozumitelnost a přehlednost předpisu


Podrobnosti týkající se tvorby a skladby předpisů stanovují závazná [Legislativní pravidlavlády](https://vlada.gov.cz/cz/ppov/lrv/dokumenty/legislativni-pravidla-vlady-91209/#). Z pohůledu podrobností o samotném právním předpisu je důležitá Hlava IV Některé požadavky na obsah právního předpisu: obsahuje konkrétní jazykové, strukturální, legislativní a technicko-sémantické požadavky na právní předpis. Jejich splněním se také splní povinnost přehlednosti předpisu.

Jednou ze základních povinností a obecným principem nejen z těchto pravidel je srozumitelnost a přehlednost předpisu.

> čl 2, odst. 2, písm. d, Předpisu Legislativní pravidla vlády: Při přípravě právního předpisu je třeba dbát, aby právní předpis byl koncipován přehledně a formulován jednoznačně, srozumitelně, jazykově a stylisticky bezvadně.

Stran DPL jde zejména o srozumitelnost v rámci toho, jak a kdo a jakým způsobem může či má interagovat s úřadem a přehledná ustanovení o jednotlivých informačních systémech a jejich účelu.


#### Struktura předpisu a jeho strukturální čitelnost

💡 TIP: Pro lepší přehled a také čitelnost a celkový pohled na předpis, je maximálně vhodné jej správně strukturovat.

Právní předpis je strukturován. Základní jednotkou ustanovení jsou jednotlivé paragrafy, nicméně předpis se člení do částí, hlav a dílů. Nadpisy částí, hlav a dílů mají stručně a výstižně vyjádřit jejich obsah. Navíc jde o víceúrovňovou strukturu, díky které je možné snadno orientovat se v obsahu předpisu.

> čl 30, odst. 3, Předpisu Legislativní pravidla vlády: Části, hlavy, díly, oddíly a pododdíly mají vždy nadpisy. Jejich nadpisy mají stručně a výstižně vyjádřit jejich obsah. 


ČL 9 odst. 2 písm. m, Předpisu Legislativní pravidla vlády: Důvodová zpráva obsahuje zhodnocení územních dopadů, včetně dopadů na územní samosprávné celky
ČL 9 odst. 2 písm. g, Předpisu Legislativní pravidla vlády: Důvodová zpráva obsahuje předpokládaný hospodářský a finanční dopad navrhované právní úpravy na státní rozpočet, ostatní veřejné rozpočty
ČL 9 odst. 2 písm. g, Předpisu Legislativní pravidla vlády: Důvodová zpráva obsahuje předpokládaný hospodářský a finanční dopad navrhované právní úpravy na podnikatelské prostředí České republiky
ČL 9 odst. 2 písm. n, Předpisu Legislativní pravidla vlády: Důvodová zpráva obsahuje zhodnocení souladu navrhovaného řešení se zásadami tvorby digitálně přívětivé legislativy
ČL 9 odst. 2 písm. n, Předpisu Legislativní pravidla vlády: Důvodová zpráva obsahuje zhodnocení rizika vyloučení nebo omezení možnosti přístupu specifických skupin osob k některým službám v 
důsledku digitalizace jejich poskytování

### 🖋️Základní vzorové procesy v úřadu týkající se legislativy


#### Proces přípravy a tvorby změny legislativy

1. Určit potřebu legislativní úpravy
2. Stanovit cíle legislativní úpravy
3. Určit věcného gestora změny a spolupracující útvary
4. Zpracovat záměr úpravy legislativy
5. Nechat schválit záměr na úpravu legislativy
6. Rozdělit konkrétní úkoly k tvorbě legislativní úpravy
7. Zhodnotit stávající legislativní rámec a jeho kvalitu a potřeby změn
8. Analýza potřeb změn v jednotlivých oblastech a dopadů na jednotlivé oblasti
    * Rozbor potřebných změn v obecných procesech
    * Rozbor potřebných změn v agendách a činnostech
    * Rozbor potřebných změn v rolích a jejich právech a povinnostech
    * Rozbor potřeb údajů a jejich zdrojů a sdílení
    * Rozbor potřeb působnosti OVM v agendách
    * Rozboer potřeb součinnosti OVM pŕi sdílení údajů
9. Určit agendy a procesy, jichž se změny dotknou
10.  Projednat záměr s věcnými gestory a ohlašovateli souvisejících agend a procesů

#### Proces adopce nové legislativy

1. Zajištění notifikací o připravovaných změnách legislativy
2. Zajištění notifikací o nové legislativě a její účinnosti
3. Poznání všech změn nové legislativy a dopadů na úřad
4. Analýza všech dopadů nové legislativy na úřad
    * Rozbor dopadů na procesy v úřadu
    * Rozbor dopadů na působnost v ageneách a agendové procesy
    * Rozbor dopadů na informační systémy
    * Rozbor dopadů na datovou architekturu a údaje
    * Rozbor dopadů na formuláře a portály a aplikace pro klienty
    * Rozbor dopadů na vnitřní předpisy
    * Rozbor dopadů na metodiky a kontrolní materiály
    * Rozbor dopadů na popisy životních situací a postupů
5. Projednání nové legislativy a jejích dopadů vedením a rozdělení adaptačních úkolů