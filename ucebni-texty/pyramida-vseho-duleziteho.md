---
layout: default
title: Učebnní text Pyramida všeho důležitého
subtitle: Učební text - podíváme se na pyramidu jednotlivých klíčových vrstev a o každé vrstvě se dozvíme spoustu informací
parent: Učební texty
nav_order: 1
grand_parent: Výuka EG
last_updated: 2022-11-14
---


## Pyramida všeho důležitého

Vyznat se ve všem, co je třeba mít na paměti úřadu, je složité. Chtělo by to nějaký zapamatovatelný způsob a něco, čím to lze přiblížit normálním lidem v lidštině.

Následující obrázek ukazuje pyramidu s jednotlivými patry, což jsou vlastně ty klíčové oblasti.


![Obrázek [pyramida-eg-vseho]: Pyramida všeho důležitého ve VS, Zdroj: Učební texty EGOVedu - EGdílna](https://github.com/egdilna/egovedu/raw/main/diagramy/Edu/pyramida-eg-vseho.png)

Zde vidíte jednotlivé vrstvy jako patra pyramidy. Jsou defacto stejně důležité, ale existuje zde posloupnost. Jde o to, že vše ve veřejné správě souvisí se vším, a tak se to musí také brát. Legislativa udává agendy a ty určují působnost úřadů a jejich procesy a činnosti, k nimž potřebujeme údaje, jež jsou spravovány a evidovány v informačních systémech, a to vše respektuje práva a plní povinnosti.



Pyramidu můžeme číst dvěma způsoby. Zdola, pokud chceme myslet jako realizátor konkrétní oblasti či služby a zhora, pokud jsme manažeři a potřebujeme, aby nám vše klaplo dohromady. Pokud na jakékoliv z těchto pater zapomeneme, máme problém.

- [ ] ROZMYSLET, jestli víc rozebrat jednotlivá patra v textu



Podívejme se na to nejdůležitější k jednotlivým vrstvám - tedy patrům naší pyramidy. Kromě stručných popisů základních znalostí jsou níže i důležité odkazy, kam dál.

### Patro Legislativa

Legislativa je základem všeho. Právními předpisy se řídí jak veřejná správa, tak i její klienti. Přitom ale platí, že veřejná správa musí dělat vždy všechno (tedy ne méně a ne více), než jí přikazuje právě legislativa, konkrétně zákony.

- Zákony, vyhlášky, nařízení vlády a další právní předpisy
- Za legislativu se dají považovat i vnitřní předpisy úřadu a obecné závazné předpisy, kterými se úřad musí řídit.
- Nutností je pečlivě sledovat legislativu a její změny a znát její procesní dopady na úřad, a to na všech úrovních.

Další zdroje a odkazy

- Až bude někdy fungovat eSbírka, bude správným autoritativním zdrojem právního rámce v ČR.
- Do té doby se jako nejlepší řešení s nejvíce funkcemi jeví [nástroj Zákony pro lidi](https://www.zakonyprolidi.cz)
- Mrkněte se i do Národní architektury, kde se tomu věnuje třeba [stránka Systémy a služby spojené s právním řádem z NAP](https://archi.gov.cz/nap:systemy_sluzby_spojene_pravnim_radem_legislativou)
- Co se týče EG legislativy, prvním zdrojem informací je [dokument Podrobný popis vybraných EG předpisů](http://www.egdilna.cz/metodiky/eg-legislativa.html)




### Patro Agendy veřejné správy

Jednotlivé zákony udávají takzvané agendy veřejné správy. Ty jsou spolu s jejich podrobnostmi uvedeny v Registru práv a povinností jako referenční údaje, tedy jsou pro všechny nezpochybnitelně závazné.

- Agendy jsou ucelené oblasti působnosti, tedy třeba Vozidla, Zdravotní pojištění, Daňový řád, Živnostenské podnikání, apod.
- Agendu ohlašuje úřad, který je tzv. ohlašovatelem a ten za ni zodpovídá včetně legislativy.
- Agenda obsahuje seznam působících úřadů, seznam jejich činností, seznam úkonů a služeb, seznam všech evidovaných a sdílených údajů a informačních systémů.

Další zdroje a odkazy

- [stránka Agendový model veřejné správy z NAP](https://archi.gov.cz/nap:agendovy_model_verejne_spravy) srozumitelně popisuje celý koncept agend a obsah jejich ohlašování a související povinnosti.
- Jednotlivé agendy a údaje o nich jsou veřejně přístupné z Registru práv a povinností, [nástroj Seznam a podrobnosti agend ohlášených v Registru práv a povinností](https://rpp-ais.egon.gov.cz/gen/agendy-detail/) je rozcestníkem s odkazy na podrobnosti ke každé agendě.
- [stránka Registr práv a povinností z NAP](https://archi.gov.cz/nap:rpp) popisuje obsah RPP včetně obsahu agend


### Patro Působnosti OVM

Úřad vykonává působnost v rámci výše zmíněných agend. Tedy především:

- musí znát, v jakých všech agendách vykonává působnost a jak konkrétně
- jaké činnosti v agendách vykonává
- že, pokud je v souvislosti s agendami cokoliv v RPP nesprávně, má za povinnost vznést reklamaci, a to i když sám u dané agendy ohlášen k působnosti není

Defacto nám sestavením jednotlivých působností vzniká Mapa veřejné správy, kde je naprosto jasné, jaké jsou úřady a co přesně který úřad dělá.


### Patro Práva a povinnosti

Veřejná správa si plní svoje povinnosti a klienti si plní povinnosti a naplňují svá práva, k čemuž právě veřejná správa vykonává činnosti a povinnosti.

Zatímco u jednotlivých agend se povinnosti dají vyčíst z kombinace agendových činností a služeb a úkonů, s obecnými povinnostmi napříč všemi agendami je to složitější.

Znát svoje obecné digitalizační povinnosti je nesmírně důležité. Mimo jiné musí úřady umět si zhodnotit, jak si naplňují povinnosti a podle tohoto zhodnocení si upravit realizace ve své informační koncepci. Ale ještě důležitější je povinnosti opravdu naplňovat, a to vždy a ve všech oblastech. 

Stejně důležité je znát práva svých klientů, která musí veřejná správa respektovat a nešikanovat je jejich ignorováním či omezováním jejich plnění. Je třeba si uvědomovat, že stát je tu pro klienty a nikoliv naopak.


Důležité zdroje a odkazy

- [stránka Registr práv a povinností z NAP](https://archi.gov.cz/nap:rpp) obsahuje tzv. činnosti a úkony a služby, což je dekompozice jednotlivých zákonů pro jejich agendy, (a tedy agendové povinnosti)
- [nástroj Mapa EG povinností](http://www.egdilna.cz/mapapovinnosti) je seznamem obecných povinností k digitalizaci, z nějž vychází i zhodnocení povinností. Nebo si můžete rovnou otevřít [Webovou aplikaci Mapa EG povinností](https://airtable.com/shrXrjDosrC90Pmad/tblNus2OArc8XSVHA)

### Patro Služby veřejné správy

To, co děláme ve veřejné správě, jsou ve skutečnosti služby. Můžeme je brát jako naše byznysové služby i jako produkty užívané klientem. My službu poskytujeme a klient ji využívá a čerpá. Také poskytujeme služby zbytku veřejné správy a naopak.

Služba má v prostředí EG více významů, nás bude ale zajímat především "Služba veřejné správy". Jde o službu poskytovanou jedním či více úřady a využitelnou klientem, klient v tomto případě může být i jiný úřad veřejné správy. 

Služby veřejmé správy jsou formálně pojmenovány a jsou poskytovány na základě právních předpisů. Existuje Katalog služeb, v němž si kdokoliv může zjistit, jaké služby jsou kde poskytovány. Z tohoto Katalogu služeb vycházíme i při digitalizaci služeb.

Každý úřad musí tedy mimo jiné:

- znát, které služby veřejné správy musí poskytovat a jak je poskytovat správně
- zajistit, aby jím poskytované služby splňovaly veškeré nároky a požadavky a byly zcela a striktně podle zákona, a to včetně EG legislativy
- znát, které služby ostatních úřadů musí a může využívat pro svoje činnosti
- znát a využívat a poskytovat sdílené služby, tedy služby vlastních i ostatních agendových informačních systémů
- Udržovat podrobné a správné popisy svých služeb pro klienty


Důležité zdroje a odkazy

- [stránka Katalog služeb veřejné správy z NAP](https://archi.gov.cz/nap:katalog_sluzeb) dobře popisuje, co je to katalog a služba a jak se k tomu chovat
- [nástroj Veřejná část Katalogu služeb veřejné správy](https://portal.gov.cz/sluzby-verejne-spravy/) umožňuje procházet a zobrazit detaily k jednotlivým službám
- A ze souvisejících třeba [dokument Příručka plánování digitalizace služeb veřejné správy ČR‌](https://archi.gov.cz/znalostni_baze:digitalni_prirucka)



### Patro Procesy

Uvnitř úřadu se činnosti realizují jeho byznysovými procesy. Proto je nezbytné jednak zavádět procesní řízení samotného úřadu, ale také dobře popsat a znát procesy v agendách.

- Existují tři hlavní druhy procesů v úřadu, a to:
    1. Činnosti výkonu veřejné správy
    2. Veřejnoprávní činnosti a procesy
    3. Provozní činnosti a procesy
- Nutné jsou dobře nastavené a dostatečně efektivní procesy vnitřního řízení úřadu.
- Procesy v rámci agend se standardizovaně modelují a působící úřady tyto modely respektují a využívají, tomu se říká Procesní modelování agend.




### ) Patro Propojený datový fond

Aby mohla veřejná správa správně a efektivně vykonávat své činnosti a poskytovat funkční služby, potřebuje k tomu příslušné informace. Jedná se zejména o údaje. Údaje evidujeme v příslušných informačních systémech a tyto údaje rozdělujeme na několik kategorií podle jejich vztahu a podle toho, kde vznikají a jak se k nim chováme. Většinu údajů veřejná správa již má, a proto je nesmí vyžadovat od klienta. Aby se k údajům ale jednotlivé úřady dostaly, musí být správně nastavený funkční mechanizmus jejich výměny, tomu říkáme Sdílení údajů v rámci takzvaného Propojeného datového fondu. 

PPDF je tedy fakticky výměna údajů, tedy na jedné straně řádné poskytování důvěryhodných údajů zbytku veřejné správy a na druhé straně využívání údajů potřebných k výkonu činnosti úřadu z jiných agend, resp. z cizích agendových informačních systémů.

![Obrázek [ppdfsdileniudajuareklamace]: Schéma sdílení údajů PPDF a reklamací, Zdroj: Národní architektura eGovernmentu - OHA MVČR](https://archi.gov.cz/_media/znalostni-baze:ga_ppdf2.jpg)


- OVM, jež disponuje agendovými údaji, je prostřednictvím svých agendových systémů publikuje ven
- Ostatní OVM, pokud tyto údaje potřebují pro svoji působnost i bez nutnosti konkrétního zákonného zmocnění, si zajistí využívání těchto údajů svými agendovými systémy
- Komunikace mezi publikujícím a čtenářským systémem neprobíhá nikdy napřímo, ale jen se vyměňují datové věty s údaji, a to prostřednictvím EGSB referenčního rozhraní.
- Seznam oprávnění k údajům je udržován v rámci ohlášení agend v Registru práv a povinností



Důležité zdroje a odkazy

- Prvním zdrojem je [stránka Propojený datový fond veřejné správy z NAP](https://archi.gov.cz/nap:propojeny_datovy_fond)
- Podívejte se také na stránku [Globální architektura Propojeného datového fondu](https://archi.gov.cz/znalostni_baze:ga_ppdf)
- [stránka Sdílení údajů veřejné správy z NAP](https://archi.gov.cz/nap:sdileni_udaju) popisuje výměnu v rámci PPDF



### Patro Informační systémy veřejné správy

Přesto, že se toto patro nazývá Informační systémy veřejné správy, jde prakticky o jakékoliv aplikace a systémy využívané v úřadech. Jde o to, že všechny aplikace a systémy musí splňovat takové technické požadavky, aby fungovaly konzistentně a předvídatelně a skutečně pomáhaly úředníkům a zaměstnancům při jejich práci.

Informační systémy musí sloužit nejen pro evidenci a správu potřebných údajů, ale také pro podporu konkrétních činností a procesů jejich uživatelů. Tomu pak říkáme procesně orientované systémy. Informační systémy ve veřejné správě jsou velice regulované, a to s cílem budovat je správně, efektivně, nezávisle, transparentně a pod důkladnou kontrolou.


Důležité zdroje a odkazy

- [předpis Informační koncepce ČR](https://archi.gov.cz/ikcr) a zejména [předpis Národní architektonický plán](https://archi.gov.cz/nap_dokument) velice podrobně určují, jak mají informační systémy vypadat a fungovat a na jakých principech.
- Kupříkladu propojováním se zabývá třeba [stránka Integrace informačních systémů veřejné správy z NAP](https://archi.gov.cz/nap:integrace_informacnich_systemu)
- Nový legislativní rámec udává nové služby systémů, o nich říká třeba [dokument Kontrolní seznam požadavků na soulad ISVS se základními požadavky legislativy](https://github.com/egdilna/eg-postupy/blob/main/kontrolni-seznam-pozadavky-ISVS-nove.md)


### Patro Údaje a dokumenty

Abychom mohli ve veřejné správě fungovat, potřebujeme jednak průběžně udržované údaje a jednak sdělení určitých stavů v čase prostřednictvím dokumentů. Ale nesmíme tyto dva světy zaměňovat a libovolně je nahrazovat.

Údaje jsou aktuální informace s jasným vznikem a zodpovědností patřičného editora spravované a sdílené v informačních systémech. Dokumenty jsou pak statickým obrazem v určitém čase odesílané a přijímané jako neměnné a právně validní otisky informací v čase. 


Obecně platí, že:

- Dokumenty a úDaje jsou něco jiného a jinak se k nim chováme. Snažíme se vždy úřadovat nad údaji a dokument využívat jen jako statické zachycení obsahu a údajů v čase.
- Údaje se spravují v informačních systémech. Sdílení údajů se realizuje především v rámci Propojeného datového fondu.
- Dokumenty se spravují v elektronických systémech spisové služby, nebo v informačních systémech spravujících dokumenty. Odesílání a doručování dokumentů probíhá jednotlivými komunikačními kanály, především datovými schránkami.
- Pro práci s údaji platí jejich aktuálnost a potřeba správného udržování datového fondu.
- Pro práci s dokumenty platí aktuálnost v okamžiku jejich vyhotovení či doručení.
- Na veškeré činnosti související s dokumenty se uplatňují procesy výkonu veřejné správy.


Důležité zdroje a odkazy

- Pro lepší pochopení rozdílů mezi údaji a dokumenty může posloužit třeba [učební text Čtyři klíčové věci, na něž myslet - EGOVedu učební texty](https://github.com/egdilna/egovedu/blob/main/ucebni-texty/ctyri-veci.md)
- [stránka Veřejný datový fond VS z NAP](https://archi.gov.cz/nap:verejny_datovy_fond) a [stránka Otevřená data z NAP](https://archi.gov.cz/nap:otevrena_data) vysvětlují veřejně přístupná data pro každého
- Pro úřady je nezbytností [stránka Propojený datový fond veřejné správy z NAP](https://archi.gov.cz/nap:propojeny_datovy_fond) což je základem ke sdílení údajů.
- Je dobré se podívat i na [Sdílení údajů veřejné správy z NAP](https://archi.gov.cz/nap:sdileni_udaju) a [Systém správy dokumentů z NAP](https://archi.gov.cz/nap:system_spravy_dokumentu)

