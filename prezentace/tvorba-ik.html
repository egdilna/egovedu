<meta charset="utf-8" lang="cs">


**Tvorba informační koncepce orgánu veřejné správy**
	Co to je, proč to potřebujeme, jak na to?

https://www.egovedu.cz/prezentace/tvorba-ik


Michal Rada, [EGOVedu](https://egovedu.cz)

Součást [projektu IK ponovu](https://shrtm.nu/ikponovu)

ℹ️ Ovládání prezentace: F spouští klávesnici, šipky posun snímků, N pro pohled prezentujícího, T pro časovač prezentace

>>> Prezentace je součástí učebních materiálů z projektu EGOVedu (www.egovedu.cz)
>>>
>>> Tato prezentace je zveřejněna a může být volně využitá a volně šířena pod otevřenou licencí CC
>>>
>>> Technicky je prezentace vytvořena s využitím nástroje MarkDeep-slides 
>>>
>>> Historie verzí:
>>>
>>> * verze 1.1 z 9.6.2024: Doplněn snímek s odkazy na všechny známé šablony IK
>>> * verze 1.0 z 20.2.2024: První publikovaná verze přednášejícího.

----------



# IK v kontextu

----------

## Fungování organizace

Pro **orgány veřejné správy** platí, že se musí řídit celou řadou povinností.

* Organizace se řídí strategicky, projektově a procesně
* Vykonává-li se veřejná správa, uzpůsobí se tomu vše ostatní v organizaci
* Nezbytná je strategie organizace, která je v souladu se svým okolím a která se pravidelně vyhodnocuje
* Další důležitou oblastí je vnitřní sebekontrola, v případech OVS jde zejména o opravdu fungující interní audit
* Pro některé nově se k tomu přidává soubor povinností stran řízení a fungování ICT v organizaci


--------

## Orgány veřejné správy

Orgány veřejné správy definují zákon 365/2000 o ISVS a zákon 320/2021 o finanční kontrole

Nás zajímá Definice OVS podle zákona 365/2000, zahrnuje státní orgány, orgány územních samosprávných celků nebo státní právnické osoby

Více k definici a popisu [Orgánů veřejné správy](https://architektovani.tiddlyhost.com/#org%C3%A1ny%20ve%C5%99ejn%C3%A9%20spr%C3%A1vy) a [Státní právnická osoba](https://archi.gov.cz/znalostni_baze:statni_po)

Podle rozsahu povinností a složitosti řízení také rozlišujeme [druhy OVS](https://architektovani.tiddlyhost.com/#Druhy%20org%C3%A1n%C5%AF%20ve%C5%99ejn%C3%A9%20spr%C3%A1vy), ale jejich oficiální členění dle povinností legislativa neudává.

OVS mají obecně stran ICT základní okruhy povinností:

* Dlouhodobé řízení ICT a IS
* Soulad se zákonem o ISVS a vyhláškou a s IKČR a jejím rámcem
* Informační koncepce OVS
* Stanoviska OHA 


----------

## OVS versus OVM

Pletou se nám tady dva pojmy a dvě naprosto nezávislé role:

* **Orgány veřejné správy**: jsou podle zákona 365/2000 a jde o subjekty, které spravují informační systémy veřejné správy a povinnosti dlouhodobého řízení ICT
* **Orgány veřejné moci**: jsou podle zákona 111/2009 a jde o organizace, které vykonávají působnost v agendách veřejné správy a mají povinnosti sdílení údajů a poskytování digitálních služeb

ℹ️ OVM je z principu vždy OVS, nicméně zdaleka ne každé OVS je OVM

⚠️ Bohužel neplatí, že orgány veřejné správy vykonávají veřejnou správu


>>> Tohle se musí zdůraznit. Ani právníci nedokážou v úřadech vnímat rozdíly mezi OVS a OVM a pletou si to.
>>>
>>> To, jestli je daná organizace OVS nebo OVM je rozhodující jen u těch, kteří jsou OVS ale nejsou OVM.
>>> 
>>> * Stručně řečeno: OVS jsou ti, kterých se týkají věci okolo řízení ICT, stanovisek OHA a jejich informačních systémů, speciálně ISVS. OVS jsou pak ty OVS, které jsou povinny řešit agendy (vykonávají působnost) a k tomu používají svoje informační systémy jako ISVS
>>> Informační koncepci musí mít každý OVS, nikoliv OVM. Jenže, protože všechny OVM jsou i OVS, tak samozřejmě musí mít IK. Ale je řada organizací, které jsou sice OVS, ale nejsou OVM, tedy se vztahuje na ně okruh jen pro některé systémy.
>>> * Naopak, co se týče povinností sdílet údaje, propojený datový fond, elektronické formuláře a třeba i integrace ISVS, to se týká pouze OVM.
>>> * Asi nejsložitější je pochopit, kdy je daný úřad v roli OVM a kdy v roli OVS, to se týká pak už jednotlivých povinností.



----------


## Druhy OVS

Také pro tvorbu a rozsah IK OVS si musíme takové organizace rozdělit do několika druhů, to nám pomůže vytvořit IK opravdu smysluplně

OVS jsme si pracovně rozdělili na následující:

1. Úřady obecně: Jsou vždy orgány veřejné moci, nám se v tomto druhu jedná o ministerstva a ústřední správní úřady
2. Kraje: řeší ICT i pro obce ve svém území
3. Obce s rozšířenou působností: řeší částečně ICT i pro obce ve svém obvodu, musí být v souladu s krajem
4. Obce I. a II. typu: mohou si to zjednodušit, musí být v souladu se svým ORP a krajem
5. Neúřady: To jsou OVS jež spadají do této definice, ale nevykonávají veřejnou správu a tedy nejsou orgánem veřejné moci (jsou ale typicky státní právnické osoby), ti musí být v souladu a respektovat řízení jejich zřizovatele
6. Nemocnice: Zvláštní skupina OVS, která musí být v souladu eHealth legislativou a s IK MZD a která řeší speciální agendy a činnosti a proto je její řízení ICT do značné míry odlišné od ostatních, nás zajímají jen ty, které jsou zároveň státní právnické osoby

>>> Tohle je pomocné dělení. Před zákonem a vyhláškou jsou si sice všechny OVS rovny, ale fakticky to tak není, protože každý druh má jiné digitální povinnosti z jiných zákonů. Tedy logicky, to co bude dělat ministerstvo je jiné, než to, co bude dělat malá obec. Nemocnice zase úplně nepotřebuje rozsah pro ústřední úřad, protože jím není.

--------



## Dlouhodobé řízení

Dlouhodobé řízení informačních systémů (ICT obecně) je jednou ze základních povinností úřadů a dalších subjektů (orgánů veřejné správy). Obecně povinnosti určuje zákon 365/2000 a podrobnosti pak stanoví vyhláška 360/2023 (vyhláška o dlouhodobém řízení)

Základními principy dlouhodobého řízení jsou:

1. Informační koncepce orgánu veřejné správy ICT
2. Strategické řízení ICT realizované příslušnými procesy
3. Řízení pořízení, rozvoje a provozu informačních systémů
4. Provozní dokumentace informačních systémů

Podrobněji na wiki na stránce [dlouhodobé řízení](https://architektovani.tiddlyhost.com/#Dlouhodob%C3%A9%20%C5%99%C3%ADzen%C3%AD%20informa%C4%8Dn%C3%ADch%20syst%C3%A9m%C5%AF)

----------

# Informační koncepce orgánu veřejné správy

----------


## Co je IK OVS

Informační koncepce orgánu veřejné správy je dokument, který stanoví požadavky a plány pro vytváření, správu, provoz a rozvoj informačních systémů veřejné správy a pro řízení informatiky. 

Obecně povinnost IK ukládá zákon 365/2000 o ISVS, strukturu a podrobnosti pak vyhláška 360/2023 o dlouhodobém řízení. 


* Plán rozvoje informačních systémů** - popisuje stávající a cílový stav architektury orgánu veřejné správy a plán realizace změn informačních systémů.
* Plán řízení informatiky** - popisuje stávající a cílový stav řízení informatiky a plán realizace změn pro dosažení cílového stavu.
* Záměry, kterými se OVS posune v řízení svého výkonu a v řízení své informatiky

Informační koncepce obecně

* umožňuje detailní poznání celého úřadu (organizace) a jejího řízení
* slouží k určení dalšího směřování a rozvoje nejen v ICT
* je obhajobou a povinným rámcem pro změny
* je závazná pro celou organizaci, ale i pro její dodavatele





----------

## IKČR a OVS

Protože OVS musí být v souladu s IKČR, týká se to samozřejmě i jeho informační koncepce

* IKČR obsahuje cíle, principy a zásady
* Do naší IKČR potřebujeme uvést soulad s IKČR jak je nyní
* Svoji IKČR musíme psát tak, abychom soulad s IKČR zajistili
* Naše aktivity, projekty a záměry musí vycházet na obecné úrovni z IKČR a jednoho rámce
* Obecně nevymýšlíme kolo: Cíle, zásady a principy přebíráme z IKČR a doplňujeme o naše specifické

Jak se s tím ve své IK vypořádat:

1. [národní architektonické principy](https://architektovani.tiddlyhost.com/#n%C3%A1rodn%C3%AD%20architektonick%C3%A9%20principy) naplňujeme. V IK provedeme zhodnocení souladu s principem a pokud nejsme obecně v souladu, vytvoříme si záměry.
2. [národní zásady řízení ICT](https://architektovani.tiddlyhost.com/#n%C3%A1rodn%C3%AD%20z%C3%A1sady%20%C5%99%C3%ADzen%C3%AD%20ICT) naplňujeme. V IK provedeme zhodnocení souladu se zásadou a  pokud nejsme obecně v souladu, vytvoříme si záměry.
3. [národní cíle eGovernmentu a ICT](https://architektovani.tiddlyhost.com/#n%C3%A1rodn%C3%AD%20c%C3%ADle) realizujeme. Do IK vypíšeme cíle, které jsou pro nás vhodné a pro jejich realizaci vytvoříme záměry.


-----------


## Povinnosti k IK

Obecně udává povinnosti zákon 365/2000

* Vydávat a realizovat svoji informační koncepci podle § 5a odst. 2 (P223)
* Vyhodnocovat plnění svojí informační koncepce podle § 5a odst. 2 (P225)
* Uvést IK OVS do souladu s IKČR podle Zákona 365/2000, Čl 2 zákona 104/2017 (P239)
* Stanovit své cíle v oblasti řízení IS podle § 5a odst. 2 (P2025)
* Zpracovat jedinou informační koncepci pro územní korporace podle § 5a odst. 2 (P2026)
* Předložit informační koncepci DIA podle § 5a odst. 2 (P2027)
* Stanovit principy řízení IS podle § 5a odst. 2 (P2029)

Detailní podrobnosti pak udává vyhláška 360/2023, konkrétně § 4

* Vydávání a aktualizace IK
* Zveřejnění IK
* Vyhodnocování plnění IK

--------

## IK je písmo svaté

Je třeba si uvědomit důležitost, význam a především závaznost IK

* Informační koncepce je jediným legálním strategickým rámcem pro řízení ICT v organizaci
* OVS musí dělat to, co si stanovil ve své IK
* OVS **nesmí** v rámci řízení a rozvoje ICT dělat to, co ve své IK nemá
* IK je závazná pro každého, samotnou organizaci, ale třeba i pro dodavatele
* IK je závazná pro jakékoliv vedení. Pokud chce nové vedení OVS něco změnit, musí nejprve upravit IK.
* OVS se ze své IK zodpovídá a to na různých úrovních. Mimochodem IK je veřejná.

---------

## Struktura IK OVS

Strukturu opět udává vyhláška 360/2023 a konkretizuje ji pak DIA v rámci osnovy IK OVS.

Obecná obsahová struktura IK OVS (§ 3 vyhlášky 360/2023)

* Plán rozvoje informačních systémů orgánu veřejné správy
	* popis stávajícího stavu architektury orgánu veřejné správy
	* popis důvodů pro změny architektury orgánu veřejné správy
	* navržený cílový stav architektury orgánu veřejné správy
	* plán realizace změn informačních systémů orgánu veřejné správy
* Plán řízení informatiky
	* popis stávajícího stavu řízení informatiky
	* popis důvodů pro změny řízení informatiky
	* navržený cílový stav řízení informatiky
	* plán realizace změn pro dosažení cílového stavu řízení informatiky
* Dokumentace o správě informační koncepce orgánu veřejné správy obsahuje
	* dobu platnosti informační koncepce orgánu veřejné správy
	* postupy při vyhodnocování dodržování informační koncepce orgánu veřejné správy
	* postupy při provádění změn informační koncepce orgánu veřejné správy
	* změnové listy, kterými byla informační koncepce orgánu veřejné správy změněna

-----------

## IK jako rámec

Pokud z objektivních důvodů chceme v OVS ponechat či vytvořit další strategické dokumenty pro ICT, máme dvě možnosti.

1. Tyto dokumenty včleníme do IK (vhodné pokud jsou stručné a dá se to tak udělat)
2. V IK stanovíme cíle a záměry a řekneme, že k IK OVS existují navazující dokumenty řešící dílčí oblasti

Nezapomínáme ale na to, že i tyto dokumenty musíme zveřejnit. To se nemusí týkat určitých částí bezpečnostní dokumentace.

---------

## IK a architektura

Takřka 70 procent obsahu IK pochází z architektury úřadu. 

* Z architektonického modelu (diagramy i tabulky prvků)
* Z architektonických znalostí (podle místa jejich udržování)

Kromě čisté architektury se také zodpovídáme z toho, KDE a JAK si řádně a efektivně vedeme architektonické znalosti.

Stran architektury jako takové

* Na motivační vrstvě řešíme motivační architekturu, včetně 
    * IKČR a našich doplněných motivací
    * interních motivací pro změny
    * záměrů s vazbou na cíle či další motivační prvky jež realizují
* Na byznysové vrstvě do IK promítneme byznysovou architekturu OVS a to zejména
    * Organizační strukturu OVS a organizační strukturu útvaru IT (to je součást byznysové vrstvy)
    * Vnější byznysovou architekturu založenou na výkonu agend z RPP a rámcových činností OVS
    * Vnitřní byznysovou architekturu, tedy kdo co dělá
* Na aplikační vrstvě přehled všech aplikací, jejich evidence a zodpovědností (není primárně v architektuře, ale...)
	* Klíčové aplikace a jejich (zejména vnější) integrace
	* Vazba aplikace na byznys který podporuje
* Pro technologickou a infrastrukturní architekturu platí totéž

Shrnuto, pro IK potřebujeme 
1. mít dobře zpracovanou architekturu, která je součástí IK (model je přiložen k IK), nebo
2. vědět, co nám ve zpracování architektury chybí a do IK si uložit její dodělání a doplnit příslušné záměry


----------


## Základní procesy k IK

V organizaci se musí nastavit a prokazatelně řešit alespoň tyto základní procesy spojené s informační koncepcí OVS:

* Vydání informační koncepce OVS: Orgán veřejné správy vydává informační koncepci orgánu veřejné správy na období 5 let (§ 4 odst. 1 vyhlášky 360/2023)
* Aktualizace informační koncepce OVS podle skutečnosti: Orgán veřejné správy uvádí informační koncepci orgánu veřejné správy do souladu se skutečným stavem, a to nejpozději do 6 měsíců ode dne, kdy informační koncepce orgánu veřejné správy přestala odpovídat skutečnému stavu. (§ 4 odst. 2 vyhlášky 360/2023)
* Zveřejnění informační koncepce OVS: Orgán veřejné správy zveřejňuje informační koncepci orgánu veřejné správy způsobem umožňujícím dálkový přístup. (§ 4 odst. 4 vyhlášky 360/2023)
* Vyhodnocení plnění informační koncepce OVS: Orgán veřejné správy provádí vyhodnocení dodržování informační koncepce orgánu veřejné správy alespoň jednou za 2 roky ode dne jejího vydání nebo změny. (§ 4 odst. 5 vyhlášky 360/2023)




------

## Tvorba IK je projekt

* Není to úkol IT útvaru, ale celé organizace
* Za IK zodpovídá konkrétní osoba, dohlíží architektonický board
* I tvorba IK, ve které řešíme projektové řízení ICT se má řídit jako projekt
* Hlavní slovo má legislativa, výsledkem musí být společný zájem celého vedení OVS
* Vycházíme z národní úrovně, pokračujeme na úroveň úřadu, pak na úroveň ICT a pak na úroveň informačního systému
* IK netvoříme jako textový dokument, ale jako výstup z dat a znalostí, zejména z architektury
* IK je zásadním závazným vnitřním předpisem, schvaluje se jako každý jiný vnitřní předpis
* Součástí IK jsou i záměry, které řeší projektové řízení i v průběhu uplatňování IK
* Po vydání IK nezapomeneme na pravidelné vyhodnocování a případnou tvorbu a schvalování změn

----------

## Rámcový postup tvorby IK

Zejména pokud je to pro OVS nové, je vhodné si určit rozumný postup, jak na to.

Společně s OVS jsme navrhli [Rámcový postup tvorby IK OVS](https://architektovani.tiddlyhost.com/#R%C3%A1mcov%C3%BD%20postup%20tvorby%20IK), který je na stránce s postupem detailněji rozebrán a byl již i prakticky odzkoušen při tvorbě nových IK.


Vesměs je rozdělen na tyto fáze

1. Dobře si vysvětlit co to IK je a vzít to za projekt celé organizace
✏️2. Dobře poznat současný stav (a to skutečný) a zhodnotit se vůči souladu s...
1. Zpracovat či dopracovat architekturu OVS a její promítnutí do výstupu IK
2. Stanovit záměry, kterými si realizujete cíle a uvádíte se do souladu se vším kolem
3. IK je základní strategický dokument a klasicky si ho projednáme v organizaci.

>>> Při prezentaci si pojďme projít aktuální verzi rámcového postupu, vždy aktuální je podle odkazu v tomto snímku.
>>>
>>> Na wiki ZA jsou i předpřipravené některé vzory pro hodnocení. Ty jsou už zapracovány v některých vzorových osnovách.

--------

## Šablony pro IK

Existuje několik předpřipravených šablon a strukturálních osnov pro informační koncepci orgánu veřejné správy, jsou využitelné pro různé OVS v různých situacích:

[Osnova vzorové informační koncepce OVS v NAEG](https://archi.gov.cz/znalostni_baze:ik_ovs)

Publikovaná rámcová strukturální osnova informační koncepce s popisky obsahu v jednotlivých kapitolách, publikováno v rámci DIA. (Pozor, nejsou v souladu publikované verze v DOCX)

[Šablona IK OVS v maximálním rozsahu a podrobnosti](https://shrtm.nu/sablona-ik-maxi)

Předpřipravená maxiosnova informační koncepce pro velké OVS v maximálním rozsahu a podrobnosti, je připravena pro praktickou tvorbu IK již dle nové vyhlášky 360/2023, rozpracovává a je založena na původní vzorové osnově IK OVS v rámci NAEG

[Šablona IK OVS minimalistická pro obce II. typu](https://github.com/egdilna/sablony/blob/main/strategicka_dokumentace/sablona-ik-zhustena-obec2-nova.md)

Předpřipravená Šablona informační koncepce V zhuštěné verzi vhodné pro obce druhého typu, vychází z vyhlášky az velké osnovy, ale je zhuštěná a přeorganizovaná pro lepší pochopení a jednodušší vypracování a udržování

[Šablona IK OVS pro nemocnice](https://github.com/egdilna/diginemocnice/blob/main/ik-nemocnice/sablona-ik-nemocnice-ovs.md)

Předpřipravená šablona informační koncepce pro ty veřejnoprávním nemocnice, jež jsou orgány veřejné správy a musí mít informační koncepci. Obsahuje minimalistické pojetí řízení, ale navíc obsahuje speciality pro nemocnici jako poskytovatele zdravotních služeb a subjektu elektronického zdravotnictví.







<!-- Markdeep slides stuff -->
<script>
    markdeepSlidesOptions = {
        aspectRatio: 16 / 9,
        theme: 'simple',
        fontSize: 20,
        diagramZoom: 1.0,
        totalSlideNumber: true,
        progressBar: true,
        breakOnHeadings: false,
        slideChangeHook: (oldSlide, newSlide) => {},
        modeChangeHook: (newMode) => {}
    };
</script>
<link rel="stylesheet" href="markdeep-slides/lib/markdeep-relative-sizes/1.11/relativize.css">
<link rel="stylesheet" href="markdeep-slides/markdeep-slides.css">
<script src="markdeep-slides/markdeep-slides.js"></script>
<!-- Markdeep stuff -->
<script>
    markdeepOptions = {
        tocStyle: 'none',
        detectMath: false,
        onLoad: function() {
            initSlides();
        }
    };
</script>
<style class="fallback">body{visibility:hidden;white-space:pre;font-family:monospace}</style>
<script src="markdeep-slides/lib/markdeep/1.11/markdeep.min.js" charset="utf-8"></script>
<script>window.alreadyProcessedMarkdeep||(document.body.style.visibility="visible")</script>
